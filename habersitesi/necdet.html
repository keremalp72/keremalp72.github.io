<!DOCTYPE html>
<html lang="en">
  <head>
    <meta charset="UTF-8" />
    <meta name="viewport" content="width=device-width, initial-scale=1.0" />
    <title>Document</title>
  </head>
  <body>
    <nav>
      <a href="index.html">Ana Sayfa</a> |
      <a href="yazarlar.html">Yazarlar</a>
    </nav>
    <center>
      <img src="images/b98aebc237fc6ce7d0accf8524df3a8c.png" alt="necdet" />
    </center>
    <center><h1>NECDET BULUZ</h1></center>
    <center>
      <p>
        ANA SAYFAYazarlar NECDET BULUZBAŞYAZI - Sağlık turizminde önemli başarı…
        28 Eylül 2020, Pazartesi 23:58 NECDETBULUZ NECDET BULUZ BAŞYAZI - Sağlık
        turizminde önemli başarı… necdetbuluz@bursaarena.com.tr Turizm tüm
        dünyada olduğu gibi Türkiye’de de büyük darbe yedi. Sıkıntılar da her
        geçen gün katlanarak artıyor. Ancak, söz konusu sağlık turizmi olunca
        buraya bir nokta koyalım. Dünyada covid-19 salgınından en çok etkilenen
        alanlardan biri de hiç kuşkusuz 'Bacasız Sanayi’ olarak adlandırılan
        turizm sektörü oldu. Sektörün daha çok gelişmesi ve elde edilen
        gelirlerin artması için bu alanın çeşitliği de büyük önem taşıyor.
        Uçakların başlamaması, ülke dışına çıkışlarda endişelerin artması da
        turizmde duraklama dönemini başlattı. Bu alt sektörler arasında ise
        turizmin 12 aya yayılmasını sağlayan sağlık turizmi öne çıkıyor. Şunu
        özellikle söyleyelim: Sağlık turizmi sade termal turizmi ile sınırlı
        değil. Örneğin, saç ekiminde Tükiye öne çıkıyor. Hem ucuzluğu hem
        kaliteli çalışması ile saç ekimi için Türkiye’ye gelen ve sağlık
        turizmine katkıda bulunan yabancı sayısı her geçen yıl katlanarak
        artıyor. Eğer işi sıkı tutar, bu işi tam bir sektör haline
        getirebiliriz. Bazı Uzakdoğu ülkeleri akapunktur sayesinde sağlık
        turizminde bavullar dolusu para kazanabiliyorlar. İşi sektör haline
        getirmeyi başardılar. Diş yapımı konusunu da aynı çerçevede
        değerlendirebiliriz. Her türlü ameliyatlar da ucuz ve başarı ile
        gerçekleştiriliyor. Aynı zamanda ülkemizin her alanda tanıtımında da
        sağlık turizminin çok önemli bir rolünün bulunduğunu unutmayalım. Son 5
        yıl içinde sağlık turizminden Türkiye’nin geliri yüzde 60 oranında
        artmış bulunuyor. Yaşanan pandemiyi de bu nedenle fırsata
        çevirebileceğimiz günlerin yakın olduğunu söyleyebiliriz. Özellikle
        sağlık turizmi konusunda yazdığımız yazılarda Türkiye’nin bunu iyi
        değerlendirmesi gerektiğini her zaman vurguladık. Nitekim son veriler
        sağlık turizminin önemini ve kazancını bir kez daha ortaya koymuş oldu.
        27 Eylül Dünya Turizm Günü'nün önemine vurgu yapan Sağlık Turizmi
        Geliştirme Konseyi Derneği ve Romatem Hastaneleri Yönetim Kurulu Başkanı
        Köksal Holoğlu, sağlık turizminin önemini şu cümlelerle yansıtmaya
        çalıştı kendisini dinleyelim: “Salgın turizm sektöründe büyük kayıplara
        neden olurken ülkemizin koronavirüs ile mücadelesi ise önümüzdeki
        dönemler için özellikle sağlık turizmi açışından umut verici olarak
        değerlendirebiliriz. Türkiye zaten dünya standartlarında sağlık
        hizmetleri, fiyat politikası, konum gibi sağladığı birçok avantaj ile
        dünyada önde gelen destinasyonlar arasında yer alıyor. Öyle ki
        Türkiye’nin sağlık turizmi 5 yılda yüzde 60 oranında artış yakaladı.
        Türkiye’nin elde ettiği 6 milyar dolarlık rakamın 2020’de daha
        yükseleceğini umuyorduk. Ancak nisan ayından itibaren her şey durdu.
        Güvenli turizm’ modeliyle dikkatleri üzerine çeken Türkiye’nin sektörde
        salgının yaşattığı kaybı da en aza inmeye çalıştığını herkes bilmelidir.
        Turizmde alınan tedbirler, koronavirüs ile mücadelede yürütülen başarı
        süreç gibi etkenler geçtiğimiz yıllardaki gibi olmasa da bir
        hareketlilik sağladı. Aynı zamanda ülkemizde bu alandaki çeşitlilikte
        ekonomiye büyük katkı sağlıyor. Sağlık turizmi de bu alanlardan biri.
        Mesela Normal turist ortalama 650 dolar bırakırken, sağlık turisti 3-4
        bin dolar bırakıyor. Bu sağlık turistinin ortalama 4 bin dolar harcaması
        demektir. Fakat pandeminin etkisi nedeniyle sağlık turizminde geçtiğimiz
        yıl ile kıyasladığımızda bu yılın ilk 6 ayında yüzde 70 oranında bir
        düşüş yaşadık. Mart ayından itibaren ise bu turizm türü aylık yüzde 20
        oranlarında gerçekleşmektedir.” Dünyayı etkisi altına alan koronavirüs
        salgını küresel çapta bir turizm krizine de sebep oldu. Birleşmiş
        Milletler (BM) Dünya Turizm Örgütü, Kovid-19’un turizm sektörüne
        etkilerine ilişkin raporu da bu durumu destekler nitelikte. Rapora göre
        sadece Haziran’da geçen yılın aynı ayına göre bu yıl turist sayıları
        yüzde 93 geriledi. Kovid-19 nedeniyle ocak-haziran aylarında
        uluslararası turist sayısının 440 milyon kişi azaldığı ve küresel
        turizmde 460 milyar dolar gelir kaybı yaşandı. Söz konusu kaybın ise
        2009’daki küresel ekonomik krizde turizmde yaşanan gelir kaybından beş
        kat fazla olduğu belirtildi. Özetleyelim: Türkiye sağlık turizminde çok
        daha ileri seviyelere taşınabilir. Sadece otel, güneş ve koma kendimizi
        gömmeyelim.
      </p>
    </center>
    <a href="index.html">GERİ DÖN</a>
  </body>
</html>
