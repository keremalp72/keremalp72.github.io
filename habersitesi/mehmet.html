<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Document</title>
</head>
<body>
    <nav>
        <a href="index.html">Ana Sayfa</a> |
        <a href="yazarlar.html">Yazarlar</a>
      </nav>
    <center>
      <img src="images/36c77b2d5fffccca6089a687d49ea499.png" alt="" />
    </center>
    <center><h1>Dr. MEHMET ÖZDEMİR</h1></center>
    <center><p>
        ANA SAYFAYazarlar Dr. MEHMET ÖZDEMİRDeğerli Bilim İnsanı Tosun Terzioğlu'na
        Saygı.. 25 Mayıs 2020, Pazartesi 3:05 Dr. MEHMETÖZDEMİR Dr. MEHMET ÖZDEMİR
        Değerli Bilim İnsanı Tosun Terzioğlu'na Saygı..
        mehmetozdemir@bursaarena.com.tr Seksenli yıllarda Anadolu’nun her yerinden
        ODTÜ’nün birçok bölümünü kazanan öğrenciler olurdu. Çorum’dan, Yozgat’tan,
        Erzincan’dan, Urfa’dan, Edirne’den, Malatya’dan…..Antalya’dan hemen hemen
        her yerden. Bu Anadolu çocuklarının, dünya çapında adı sanı olan böyle bir
        bilim yuvasının havasını teneffüs etmeleri onlar için ne büyük imkândı.
        Sosyal tesisleri, spor sahaları, yurtları, harika bir kampüsü ve
        alanlarında çok iyi yetişmiş bilim insanları. Matematik bölümünde çok
        değerli hocaları tanıma fırsatım oldu. Gündüz İkeda, Tuğrul Taner, Albert
        Erkip… ve tabii ki Tosun Terzioğlu. Ben ve benim gibi birçok genç adam
        böyle hocalardan derinden etkilenmiştir. Hepsi birbirinden değerli,
        öğrencilerine şu ya da bu şekilde dokunmuş, rol-model olmuş ve iz bırakmış
        büyük insanlar. Her biri yurt dışında önemli üniversitelerde doktora
        yapmış, oralarda çalışmış, deneyimli, birkaç yabacı dil bilen ve dünyada
        bilinen tanınan kişiler. Şimdi düşünüyorum da, bizler için ne kadar büyük
        bir olanakmış bu büyük insanları tanımak, onların öğrencileri olmak. Çok
        daha iyi faydalanabilirdik bu hocalardan. Gençlik işte kafalar dağınık,
        dikkatler başka yerlerde… Matematik bölümü üçüncü sınıfta, bölümün en baba
        derslerinden biri olan “real analysis” dersini ondan alma fırsatım oldu.
        Gerçekten oldukça soyut ve zor bir dersti, verse verse bu dersi Tosun
        Terzioğlu verebilirdi. Robert Koleji mezunu olan Hoca akademisyen bir
        ailenin oğlu, lisans eğitimini yurt dışında tamamlıyor, sonra da doktora
        derecesini matematik dalında Frankfurt Üniversitesi’nden almış. Ne sağlam
        bir alt yapı, güçlü bir akademik süreç…. Elbette yurt dışında kimi
        üniversitelerde görevler sonra da ODTÜ matematik bölümü. Dersleri fizik
        bölümünün anfilerinde yapardık. Hocamız bir elini pantolonunun cebine
        koyarak kocaman koyu yeşil tahtayı defalarca doldurur silerdi, işlemleri
        ispatları büyük bir özenle hatasız yapardı. Mükemmel İngilizcesi, konuya
        hakimiyeti, özgüveni, bilim adamı kişiliği ve duruşu hepimizi kendisine
        hayran bırakırdı. Bir matematikçi bu kadar zor ispatlarda hiç hata yapmaz
        mı? Büyük matematikçiler yapmazdı. Hoca gerçekten matematiğin, doğru
        düşünmenin kurallarını koyan bir disiplin olmasının yanında evrensel bir
        dil, bir şiir, bir sanat olduğunu hissettirirdi bize. Yazı karakterinin
        güzelliği, pozitif enerjisi ve derste öğrenciyle sürekli etkileşim
        içerisinde olması blok dersleri sıkıcı olmaktan kurtarıyordu. On dakikalık
        aralarda öğrencilerin sorularını cevaplar, sohbet eder, tartışır, bu
        fırsatta sigarasını peş peşe yakar nefesini derin derin çekerdi. Matematik
        bölümünün yanındaki boş arazide Hocayı birçok kez öğrencileriyle futbol
        maçı yaparken izlemişimdir. Futbolun dilini seviyeli kullanırdı. Oyunda da
        ekip çalışmasını önemsiyor olmalı ki “bak orada duruyor pas ver”, “orta
        saha boş, koş” gibi sesleri duyardım. Ders ortamlarında mesafeyi koruyan,
        hislerini pek belli etmeyen Hoca oyunda arkadaştı sanki. Alçak gönüllüydü,
        şakalaşır, bazen fırça atar, bazen de dostça omuzları sıvazlardı. Her
        zaman dikkatimi çekmiştir, Hocanın etrafında birçok insan olurdu.
        Karizmatik bir kişiliği vardı bu zeki bakışlı kara kuru adamın, çekim
        merkeziydi adeta. Öğrencileri, asistanları, meslektaşları, elbette
        kendisini ispat etmiş başarılı insanlar hiç yalnız bırakmazdı onu. Tosun
        Hoca aynı üniversitede bölüm başkanlığı, sonra TÜBİTAK başkanlığı, NATO
        bilim komitesi Türkiye temsilciliği, Bilimsel ve Teknik Araştırma Vakfı
        yönetim kurulu başkanlığı… gibi birçok başarılı hizmetlerde bulunmuş.
        Kendisi ayrıca “TÜBİTAK Bilim Ödülü” sahibi. En son Sabancı
        Üniversitesi'nin kurucu rektörü olarak uzun yıllar bu görevi sürdürdüğünü
        biliyorum. Üstlendiği önemli görevlerle, bilim adamı ve eğitimci
        kişiliğiyle bilime ve ülkeye yaptığı katkılar elbette bu yazının sınırları
        çok çok aşar. 2006’da Türkiye’de matematik eğitimi kapsamında uluslararası
        bir konferans yapıldı. Tosun Bey, böyle çok önemli bir konferansın Türkiye
        ayağının sorumluluğunu üstlenmişti. Uluslararası bilimsel bir etkinlikte
        Hoca’ya ilgi, alaka ve saygıyı görme fırsatım oldu. Dünyanın her yerinden
        tanınmış ünlü matematikçiler, eğitimciler sunumlar yaptılar. Hocamın
        sunumuna da katıldım, katılımcıların onun derin bilgisinden, entelektüel
        düzeyinden çok etkilendiğine tanık oldum. Tosun Hoca, ülkenin ona en çok
        ihtiyaç duyduğu zamanlarda, 2016 yılında 74 yaşında hayata gözlerini
        yumdu. Çok değerli Hocamı her zaman derin saygı ve sevgi ile anıyorum.
        Düşünüyorum da, akıllı çalışkan köylü çocukları orta öğretimde aldıkları
        yarı buçuk eğitimle, pek çoğu doğru dürüst yabancı dil bilmeden, sadece
        kişisel yetenekleriyle ve çok çalışarak böyle hocaların karşısına
        gelebiliyorlar. Nitelikli özel okullardan gelen, yabancı dilleri oldukça
        iyi olan sosyalleşmiş gençlerle aynı sınıfta aynı dersi alabiliyorlar.
        Aynı kantinde, aynı masada oturuyorlar, birlikte ders çalışıyorlar ve maç
        yapıyorlar. Belki de aynı kıza aşık oluyorlar. Bu Cumhuriyet ki, Tosun
        Hoca gibi çok değerli hocalarla, imkânı çok iyi olan gençleri ve fakir
        fukara ailelerin akıllı, çalışkan çocuklarını bir bilim yuvasında
        buluşturabiliyor. İşte bunun için çok seviyoruz bu Cumhuriyeti ve bu
        Ülkeyi..
      </p></center>
      <a href="index.html">GERİ DÖN</a>
</body>
</html>