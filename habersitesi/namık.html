<!DOCTYPE html>
<html lang="en">
  <head>
    <meta charset="UTF-8" />
    <meta name="viewport" content="width=device-width, initial-scale=1.0" />
    <title>Document</title>
  </head>
  <body>
    <nav>
      <a href="index.html">Ana Sayfa</a> |
      <a href="yazarlar.html">Yazarlar</a>
    </nav>
    <center>
      <img src="images/3f5490cea51db5157d7e20243bad3596.png" alt="necdet" />
    </center>
    <center><h1>NAMIK KEMAL ZEYBEK</h1></center>
    <center>
      <p>
        Dilimizi korursak o da bizi korur. Dilimizi yitirirsek Ulus olamayız.
        Türkçeyi yitiren bizden olmaktan çıkar. Bizim dilimizi anadili, düş dili
        yapan bizimdir, bizdendir. Dil demek Ulus demektir. Şu soruyu sorarak
        başlayalım: Arap, Türkçe sözler kullanıyor mu? Biz niye onların
        dillerinden sözler katıp Türkçe’mizi bozalım. Konuşurken kendimizi
        sıkıntıya sokmayalım. Kulağımız o kadar yaban sözlerle doluyken
        ağzımızdan kaçabilir. Yazarken kendimizi sıkalım, gerekirse sıkıntıya
        sokalım. Usumuza gelen yaban sözleri çizip, Türkçesini yazalım. Aşırıya
        kaçalım. Kınayanların kınamasından ürkmeyelim. Atsız’ın sözü usumuza
        gelsin. Yüzde yüz Türk olduğun gün cihan senindir. Usumuza gelsin de onu
        da düzeltelim. Yüzde yüz Türk olduğun gün Yeryüzü senindir. Örnek
        verelim: Sağaltma (tedavi) yerlerinin en küçüklerine SAĞLIK EVİ, dedik;
        ortancalarına SAĞLIK OCAĞI… Ne güzel… Neden hastanelere SAĞLIK YURDU
        demeyelim. Diyelim ki oralara giden ağrılılarımız, sayrılarımız iyi
        olmaya gittiklerini düşünsünler. Yunus Emre ne demişti: "Esridi Yunus’un
        canı Yoldayım illerim kanı Yunus düşde gördü seni Sayrı mısın sağlar
        mısın.." Neden esrik yerine sarhoş demişiz, neden sayrı ya da ağrılı
        yerine hasta demişiz… Dönelim kökenimize AĞRILI diyelim; SAYRI diyelim.
        Sarhoş ise Esrik diyelim, yüklemi de ESRİMEK… İnternet neyimiş çiçek
        gibi BİLGİ AĞI var iken… (Yutub’a), (Gugıl’a) dokunmuyorum onlar işyeri
        adı… Bir de şu yabancıların işyeri ya da ortaklık adlarını ya da
        adlarını olduğu gibi yazmak niye? Okuduğumuz gibi yazmamız yasak mı?
        Lokanta İtalyanca’dan girdi, şimdilerde o da gitti, Restaurantlar
        yayıldı, çok kez de İngilizce yazılışı doğru yanlış yazılarak… Yemekevi,
        Aşevi deseniz kimse anlamayacak mı içerde ne satıldığını… Şu Alış Veriş
        Ortalıkları niye “merkez”.. Ya orada ki satış yerlerinin kapısındaki
        yazılar da ne? Araplar kadar da olamayacak mıyız? Pepsi’yi Bipsi
        yapmışlar. Yok onlar gibi yapmayalım. Ürünün özel adıysa varsın öyle
        olsun. Dediğim TÜRKÇESİ OLAN SÖZÜN yerine yabancısını kullanmayalım.
        Dahası tüm sözlerin TÜRKÇESİ bulunabilir. Nereden mi? Türk İllerinin
        Türkçelerinden almaya ne dersiniz? KURUM’u Kumuklardan almışız, iyi
        etmişiz. Müessese’yi doğru söyleyebilmek için neler çekmiştim ben…
        EGEMENLİK ne güzel söz, Hakimiyet de ne… Millet, milliyet, kavim gibi
        sözlere ne gerek vardı. Atalarımız ULUS da dedi, BUDUN da… Gelin ULUS
        sözünü Türklüğün bölümleri için, BUDUN sözünü de TÜRKLÜĞÜN TOPLAMI için
        kullanalım. Şimdilik bu yazıyı burada bitirelim diyorum, yeni yazılarda
        bu konuyu sürdürelim. BİZ TÜRK'ÜZ DİLİMİZ DE YÜZDE YÜZ TÜRKÇE OLMALI.
      </p>
    </center>
    <a href="index.html">GERİ DÖN</a>
  </body>
</html>
